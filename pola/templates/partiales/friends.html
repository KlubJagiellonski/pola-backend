<h2>Wspieramy polski biznes! Oto nasi przyjaciele:</h2>
<p><strong><a href="https://www.radziemska.pl/">1 RADZIEMSKA</a></strong></p>
<p>Rodzime przedsiębiorstwo chemiczne powstałe w 1982 roku. Firma specjalizuje się w produkcji chemii gospodarczej, w tym odplamiaczy, proszków do prania czy wybielaczy. Jest laureatem wielu nagród konsumenckich, a jej siedziba znajduje się w Łomiankach pod Warszawą.</p>
<p><strong><a href="https://wodadlafirmy.pl/">2 Woda Staropolska</a></strong></p>
<p>Polski producent wody mineralnej pochodzący z Iłży. Jest to firma rodzinna o ponad 30-letniej tradycji, która specjalizuje się w produkcji bogatych w magnez i wapń wód mineralnych pod marką „Staropolska”. Od 1986 r. przedsiębiorstwo realizuje swoją misję, stając się w ostatnim czasie liderem wśród producentów i dostawców butelkowanej wody mineralnej przeznaczonej dla firm.</p>
<p><strong><a href="https://www.italianfashion.pl/">3 Italian Fashion</a></strong></p>
<p>Firma Italian Fashion istnieje na rynku polskim od 1990 roku. Zatrudnia około 300 pracowników. Od początku istnienia zajmuje się produkcją bielizny damskiej, męskiej i dziecięcej oraz wygodnej odzieży domowej i akcesoriów, takich jak skarpety. W ofercie firmy znaleźć można również kolekcje dedykowane dla kobiet w ciąży i mam karmiących, jak również piżamy i koszule nocne dla kobiet puszystych.”</p>
<p><strong><a href="https://avetpharma.pl//">4 AvetPharma</a></strong></p>
<p>Spółka farmaceutyczna założona 10 lat temu przez magistra farmacji z wieloletnim doświadczeniem w branży leków OTC oraz suplementów diety. Firma zajmuje się produkcją oraz dystrybucją suplementów diety. Przez dekadę wprowadziła na rynek ponad 40 produktów własnych, które są dostępne w aptekach, sklepach zielarsko-medycznych oraz marketach. Siedziba spółki znajduje się w Warszawie.</p>
<p><strong>Jak rozpoznać polską firmę?</strong></p>
<p>Można to ustalić weryfikując kilka czynników. Nasz program kierowany jest do przedsiębiorstw, które spełniają poniższe kryteria:
<ul>
    <li>są zarejestrowane w Polsce;</li>
    <li>posiadają 100% polskiego kapitału;</li>
    <li>prowadzą produkcję na terenie naszego kraju;</li>
    <li>tworzą wykwalifikowane miejsca pracy;</li>
    <li>nie są częścią zagranicznego koncernu.</li>
</ul>
<p>Ponadto przedsiębiorstwo musi charakteryzować się nieposzlakowaną opinią na swój temat oraz aktywnie angażować się w działania podejmowane na rzecz promocji patriotyzmu gospodarczego w Polsce.</p>
<p><strong>Czym jest Klub Przyjaciół Poli?</strong></p>
<p>Głównym celem Klubu Przyjaciół Poli jest promocja oraz wsparcie polskich przedsiębiorstw. Będzie to możliwe dzięki stworzeniu silnego środowiska społeczno-biznesowego, które poprzez kooperację i wspólne działania przyczyni się do popularyzacji mody na patriotyzm gospodarczy.</p>
<p><strong>Co zyskuje Przyjaciel Poli?</strong></p>
<ol type="a">
    <li>
        <p><strong>Znak Towarowy Polski produkt - 100 pkt Pola</strong></p>
        <p>Dwa lata od powstania aplikacji <strong>Pola. Zabierz ją na zakupy</strong>, która zgromadziła ponad <strong>420 tysięcy użytkowników</strong>, postanowiliśmy wprowadzić własne oznaczenie <strong>Polski produkt - 100 pkt Pola</strong> przeznaczone wyłącznie dla produktów, które uzyskały w naszym algorytmie maksymalny wynik 100 punktów. Będzie to tym samym pierwszy znak towarowy, którego pojawienie się na etykiecie jest poparte merytoryczną analizą danego przedsiębiorstwa.</p>
        <p>Głównym powodem rozszerzenia naszej działalności są doświadczenia związane z oznaczeniami funkcjonującymi na polskim rynku spożywczym. W większości przypadków w sposób jednoznaczny sugerują one polskie pochodzenie produktów, chociaż po zweryfikowaniu ich producentów okazuje się, że są własnością zagranicznych podmiotów. Znak <strong>Polski produkt - 100 pkt Pola</strong> jest naszą odpowiedzią, która w formie prostego graficznego przekazu umożliwi szybką weryfikację produktu, co będzie szczególnie ważne dla osób niekorzystających z urządzeń mobilnych.</p>
    </li>
    <li>
        <strong>Aplikacja Pola. Zabierz ją na zakupy</strong>
        <p>Oprócz samego znaku towarowego status Przyjaciela Poli będzie jednoznaczny z aktywnym partycypowaniem w rozwoju aplikacji <strong>Pola. Zabierz ja na zakupy</strong>. W specjalnych zakładkach w aplikacji oraz na naszej stronie internetowej każdy konsument będzie mógł poznać historię oraz profil działalności wszystkich współpracujących z Klubem Jagiellońskim przedsiębiorstw. Dodatkowo po zeskanowaniu produktu należącego do Przyjaciela Poli użytkownik zostanie poinformowany o jego specjalnym statusie.</p>
    </li>
    <li>
        <strong>Działalność promocyjna oraz społeczna</strong>
        <p>Wszyscy Przyjaciele Poli mają możliwość aktywnego udziału w prowadzonych przez nas kampaniach społecznych oraz internetowych, mających na celu popularyzację polskich firm wśród obywateli.</p>
    </li>
</ol>
<p><strong>Chcesz do nas dołączyć?</strong></p>
<p>Wszystkie przedsiębiorstwa zainteresowane dołączeniem do grona Przyjaciół Poli zachęcamy do kontaktu z Mateuszem Perowiczem (tel. <a href="tel:+48660010034">660 010 034</a>, e-mail: <a href="mailto:mateusz.perowicz@klubjagiellonski.pl">mateusz.perowicz@klubjagiellonski.pl</a>), który odpowiada za rozwój projektu.</p>
