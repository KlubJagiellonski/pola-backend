---
title: Zajęcia edukacyjne
slug: zajecia-edukacyjne
cover: ./images/5_zajecia.png
icon: ./images/icons/szkolenia.png
---

Chcielibyśmy wspólnie z Państwem zwiększać świadomość społeczną w zakresie patriotyzmu gospodarczego i świadomej konsumpcji. Staramy się przekonywać, że każda decyzja zakupowa ma znaczenie oraz że lokalni przedsiębiorcy to element dobra wspólnego, o które razem powinniśmy się troszczyć.

W opinii publicznej funkcjonuje wiele szkodliwych mitów dotyczących patriotyzmu gospodarczego. Bez działań edukacyjnych w tym zakresie źle rozumiana idea patriotyzmu gospodarczego będzie służyć utrwalaniu tych mitów i przekładać się na niewłaściwe nawyki konsumenckie.

Świadoma konsumpcja to znacznie więcej niż tylko patriotyzm gospodarczy. Konsumenci potrzebują również informacji dotyczących jakości produktów, uczciwości przedsiębiorcy i kwestii ekologicznych. Lokalny patriotyzm to również troska o środowisko i ograniczanie śladu węglowego.

Posiadamy doświadczenie w prowadzeniu zajęć edukacyjnych dla młodzieży, także z obszaru świadomej konsumpcji. Chętnie rozszerzymy te działania wspólnie z Państwem.
