---
title: Edukujemy na temat patriotyzmu gospodarczego
subTitle: Dzień polskiego produktu w Myślenicach
category: 'Patriotyzm Edukacja'
cover: myslenice2.png
---

Otrzymaliśmy zaproszenie do wzięcia udziału w Dniu Produktu Polskiego organizowanego przez Fundację Owocna w Myślenicach.

### [Więcej o wydarzeniu](https://www.myslenice-itv.pl/fundacja-owocna-zaprosila-na-dzien-produktu-polskiego-czyli-promocje-tego-co-polskie-lokalne-i-dobre/)


„Pomysł zrodził się w mojej głowie. Podobne wydarzenie przygotowałam w swej szkole kilka lat temu, by m.in. dać dzieciom  poczucie sprawstwa, wiedzę oraz praktyczne narzędzia do dokonywania dobrych konsumenckich wyborów. Wiedziałam bowiem, że dbałość o polską gospodarkę, patriotyzm ekonomiczny to właściwa ścieżka rozwoju naszego kraju. Pomysłem podzieliłam się z paniami z fundacji jeszcze w ramach spotkań Klubu Kobiet 100/100, które współtworzymy wraz z paniami z Owocnej. Pomysł od razu zaskarbił sobie ich serca, Małgorzata Miszczak dodała do tego swoją wizję by promować przy okazji potencjał lokalny i zadziało się: projekt #RozkwitnijPolsko realizujemy wspólnie od blisko dwóch lat ale realnych kształtów czyli spotkania na żywo nabrał w minioną sobotę” - mówi Dominika Hudaszek, nauczycielka języka angielskiego w ZPO Bysina, 

Projekt spotkał się z zainteresowaniem [lokalnych mediów](https://dziennikpolski24.pl/myslenice-projekt-rozkwitnij-polsko-zacheca-do-bycia-patriotami-na-zakupach/ar/c1-15900269).

„Wszelkie badania konsumenckie pokazują, że Polacy chcą kupować polskie produkty. Dlatego eksperci od marketingu zajmujący się promocją międzynarodowych korporacji skrzętnie to wykorzystują. W efekcie biało-czerwone oznaczenia możemy znaleźć na produktach firm, które nie mają z Polską nic wspólnego lub, co gorsza wykorzystują tanią siłę roboczą w naszym kraju, by zwiększyć zyski, od których nawet nie płacą w Polsce podatku. Dlatego bycie patriotą na zakupach wcale nie jest proste. Nie wystarczy wybrać produkt z biało-czerwonym oznaczeniem, bo z takich oznaczeń mogą korzystać koncerny zagraniczne” - komentował Mateusz Perowicz koordynator aplikacji Pola.